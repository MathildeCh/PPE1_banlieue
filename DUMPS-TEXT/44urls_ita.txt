   #Internazionale - RSS Internazionale - RSS Italia Internazionale - RSS
   Foto Internazionale - RSS Video Internazionale - RSS Opinioni
   Internazionale - RSS Reportage

   IFRAME: https://www.googletagmanager.com/ns.html?id=GTM-WVJMNQK

   pubblicità

   [internazionale-logo-print.png] http://intern.az/1Dd8

     * Ultimi articoli
     * I più letti
     * Sezioni
     * Il settimanale
     * Abbonarsi
     *
     * Entra
     *

   Ultimi articoli
   Più letti
   Sezioni
     * Reportage e inchieste
     * School of life
     * Oroscopo
     * Opinioni
     * Video
     * Savage love
     * Foto
     * Dizionario italiano
     * Festival
     * Autori
     * Paesi
     * Shop
     * Newsletter

   Il settimanale
     * Ultimo numero
     * Tutti i numeri
     * Il tuo abbonamento
     * Abbonati

   Abbonarsi
   xxx
     * Leggi Internazionale
     * I tuoi dati personali
     * I tuoi ordini
     * Regala o rinnova
     * Newsletter
     * Esci

   ____________________ (BUTTON) Search

   Un memoriale dedicato a Daunte Wright, ucciso da un’agente l’11 aprile
   2021. Brooklyn Center, Minnesota, 14 aprile 2021. (Stephen Maturen,
   Getty Images)

   Stati Uniti

La nuova lotta per i diritti civili si combatte nelle periferie

   Will Stancil, The Atlantic, Stati Uniti
   23 aprile 2021
   Facebook Twitter
   Email Whatsapp Print
   Un memoriale dedicato a Daunte Wright, ucciso da un’agente l’11 aprile
   2021. Brooklyn Center, Minnesota, 14 aprile 2021. (Stephen Maturen,
   Getty Images)
   23 aprile 2021 12:38

   La morte di Daunte Wright, un afroamericano di vent’anni ucciso dalla
   polizia a Brooklyn Center, un sobborgo alla periferia di Minneapolis,
   apre una finestra sul futuro della lotta per i diritti civili negli
   Stati Uniti. Non è un caso che il movimento Black lives matter sia nato
   nel 2014 dopo un episodio simile a Ferguson, alla periferia di St.
   Louis, in Missouri. Sia Brooklyn Center sia Ferguson sono piccoli
   centri urbani dove negli ultimi anni è aumentata la povertà ed è
   cresciuta la segregazione sia economica sia razziale. Entrambi
   presentano i fattori ideali per causare disuguaglianza, discriminazione
   e conflitti tra i cittadini e le istituzioni locali, come
   l’amministrazione comunale e la polizia.

   Nelle aree metropolitane degli Stati Uniti si trovano centinaia di
   sobborghi con problemi analoghi. La loro “fergusonizzazione” minaccia
   il benessere delle comunità locali e danneggia il tessuto sociale
   statunitense.

   In un certo senso, nei sobborghi la segregazione è ancora più dannosa
   di quella nelle grandi città, che di solito possono contare su maggiori
   entrate fiscali che consentono alle amministrazioni di superare meglio
   le crisi e garantire i servizi pubblici. In media, nei sobborghi
   prevalentemente non bianchi le entrate fiscali sono minori che nel
   resto del paese: circa il 25 per cento in meno rispetto alle grandi
   città e il 40 per cento in meno rispetto ai sobborghi prevalentemente
   bianchi. Nei sobborghi dove la segregazione è più accentuata la qualità
   dei servizi pubblici peggiora nel corso del tempo. Alcune
   amministrazioni, tra cui quella di Ferguson, cercano di riempire le
   casse comunali con più multe e sanzioni, e questo inevitabilmente fa
   aumentare la tensione tra i residenti e le forze dell’ordine.

   I dati dell’ufficio del censimento statunitense indicano che Brooklyn
   Center è la comunità del Minnesota dove il processo di segregazione è
   stato più rapido. Nel 1990 il 90 per cento degli abitanti era bianco e
   il livello di povertà era molto basso, il 5 per cento. Trent’anni dopo
   i bianchi sono appena il 38 per cento e il tasso di povertà è
   triplicato, raggiungendo il 15 per cento. Oggi Brooklyn Center è il
   sobborgo più povero nella regione delle Twin Cities (che comprende le
   aree metropolitane di Minnesota e St.Paul) e la percentuale di
   residenti che appartengono alle minoranze è superiore rispetto a quella
   di tutti gli altri grandi comuni della zona. A Ferguson i cambiamenti
   sono stati pressoché identici negli anni precedenti all’omicidio di
   Michael Brown, ucciso da un agente di polizia: nel 1980 la percentuale
   di residenti bianchi era dell’85 per cento, nel 2010 era diminuita al
   29 per cento. Nello stesso arco di tempo il tasso di povertà è quasi
   quadruplicato.

   Aree penalizzate
   I sociologi definiscono questo fenomeno “risegregazione”: comunità
   inizialmente dominate dai bianchi attraversano un breve periodo di
   integrazione razziale per poi diventare rapidamente centri abitati
   soprattutto dalle minoranze. Questi cambiamenti demografici sono il
   prodotto della discriminazione nell’accesso agli alloggi (soprattutto
   per i neri e gli ispanici), della segregazione scolastica e della
   “fuga” dei bianchi. Fenomeni piuttosto comuni nelle regioni
   metropolitane degli Stati Uniti, che hanno isolato milioni di famiglie
   nere e ispaniche in aree economicamente penalizzate.

   Come tanti altri comuni in via di “risegregazione”, anche Brooklyn
   Center un tempo offriva grandi opportunità, permettendo una convivenza
   pacifica tra la classe media e quella operaia. Comunità di questo tipo
   hanno sempre attirato le famiglie nere di successo in cerca di scuole
   migliori per i loro figli e in fuga dalla discriminazione e dalla
   povertà nei quartieri ad alta segregazione delle grandi città. Tra gli
   afroamericani la migrazione verso i comuni periferici è particolarmente
   intensa: dal 2000 a oggi la popolazione urbana nera nelle grandi città
   è diminuita del 5 per cento, mentre quella dei sobborghi è aumentata di
   oltre il 40 per cento.

   Nelle nuove periferie benestanti, dove le ville a schiera si alternano
   a strade senza uscita, scarseggiano gli alloggi accessibili per le
   famiglie nere meno ricche. I sobborghi più vecchi e vicini alle città,
   invece, offrono alloggi più modesti (tra cui diverse case costruite nel
   dopoguerra), maggiori opportunità di affitto e strutture più economiche
   ad alta densità abitativa. Le famiglie che lasciano il centro delle
   aree metropolitane tendono a riversarsi in queste comunità più
   accessibili, e lo stesso fanno gli immigrati (Brooklyn Center ha la più
   elevata percentuale di residenti nati all’estero nella zona delle Twin
   Cities). Ma esistono anche altri fattori, ben più pericolosi, che
   spingono le famiglie non bianche verso i sobborghi più vicini al centro
   delle città, come la pratica discriminatoria chiamata “steering”
   razziale, cioè la tendenza degli agenti immobiliari a mostrare alle
   famiglie delle minoranze solo le case in quartieri con una popolazione
   già varia dal punto di vista della composizione razziale. Questi
   fenomeni fanno sì che l’aspetto demografico di molti vecchi sobborghi
   stia cambiando a un ritmo sostenuto.

   Nel 2012 il 78 per cento degli studenti di Ferguson proveniva da
   famiglie a basso reddito

   In questi contesti, i cambiamenti sono ancora più rapidi nelle scuole,
   perché le famiglie nere e ispaniche tendono ad avere più figli rispetto
   a quelle bianche. Nel 1990 la percentuale di studenti bianchi nel
   distretto scolastico di Brooklyn Center era del 77 per cento, mentre
   oggi non arriva al 20 per cento. A Ferguson la percentuale di bianchi
   tra gli alunni è passata dal 58 al 17 per cento nei vent’anni che hanno
   preceduto la morte di Michael Brown. Nel 2012 il 78 per cento degli
   studenti di Ferguson proveniva da famiglie a basso reddito, condizione
   in cui si trova oggi il 73 per cento degli studenti di Brooklyn Center.
   I cambiamenti nelle scuole hanno un grande impatto sulla demografia,
   perché spesso i residenti più ricchi tendono a spostarsi se ritengono
   che la percentuale di studenti poveri e appartenenti alle minoranze sia
   troppo alta.

   Durante la fase d’integrazione razziale i sobborghi restano solitamente
   comunità prospere e vivaci, ma alla fine raggiungono un punto critico,
   dopo il quale cominciano a farsi sentire gli effetti corrosivi
   dell’isolamento e della segregazione. Quando si verifica questo
   fenomeno, i residenti della classe media – soprattutto bianchi, ma non
   solo – cominciano a spostarsi in massa. Dal 2000 Brooklyn Center ha
   perso il 42 per cento della sua popolazione bianca. A Ferguson la
   percentuale è stata del 49 per cento. Adattando i dati all’inflazione,
   il reddito mediano di Brooklyn Center si è ridotto di circa novemila
   dollari dal 2000, a Ferguson di quasi 15mila dollari.

   I sobborghi penalizzati da queste dinamiche replicano le condizioni che
   esistevano nel novecento nelle zone urbane di segregazione razziale.
   Come succedeva lì, alcuni aspetti del rapporto tra i residenti e le
   istituzioni con cui interagiscono (polizia, rappresentanti eletti,
   sistema scolastico, locatori, datori di lavoro) hanno una natura
   coloniale. All’epoca dell’omicidio di Brown, il sindaco di Ferguson era
   bianco, così come la quasi totalità del consiglio comunale. Spesso il
   personale delle forze dell’ordine che operano nei sobborghi
   “risegregati” comprende un gran numero di agenti che vivono altrove, e
   che sono in grande maggioranza bianchi. Dove la segregazione razziale è
   più presente, anche gli accordi economici privati possono avere una
   natura predatoria.

   Piaga nazionale
   Prima della crisi finanziaria del 2008, Brooklyn Center era il più
   grande centro suburbano in rapporto ai prestiti subprime nell’area
   delle Twin Cities. I residenti dei sobborghi “risegregati” si trovano
   ad affrontare gli stessi problemi da cui avevano cercato di fuggire
   lasciando le grandi città: scuole in difficoltà, disoccupazione,
   povertà e abusi della polizia.

   Questa dinamica è una piaga nazionale che riguarda tante comunità,
   spesso senza che i leader e i residenti ne siano consapevoli. I dati
   del censimento indicano che nel 2010 più del 20 per cento della
   popolazione urbana delle grandi metropoli degli Stati Uniti viveva in
   sobborghi prevalentemente non bianchi simili a Brooklyn Center e
   Ferguson. Da allora la percentuale è cresciuta costantemente ogni anno.
   Poiché le forze che provocano la “risegregazione” dei sobborghi sono
   estremamente potenti, le amministrazioni locali non riescono da sole ad
   affrontare il problema. Ma le soluzioni esistono.

   La “risegregazione” può essere rallentata garantendo la disponibilità
   di alloggi accessibili in tute le comunità e non solo nei sobborghi più
   vecchi. Se le scuole sono stabilmente integrate e ricevono il supporto
   necessario, inoltre, si ridurrà il numero di famiglie che vogliono
   lasciare il loro quartiere in cerca di un’istruzione migliore per i
   figli. Gli aiuti economici, infine, possono essere indirizzati verso le
   comunità tornate alla segregazione, arrestando il declino dei servizi e
   delle scuole.
   pubblicità

   Misure di questo tipo andrebbero attuate su scala regionale, cioè con
   politiche che includano varie aree metropolitane, possibilmente dal
   governo statale o federale. Idealmente bisognerebbe creare strutture di
   governo che possano amministrare le politiche regionali, ma questo in
   sé non è sufficiente. La regione che comprende Minneapolis e St. Paul
   può contare su un governo più solido rispetto alla maggior parte delle
   aree metropolitane, ma si è palesemente sottratta al suo ruolo nel
   prevenire i fenomeni di nuova segregazione. In ogni caso gli
   amministratori dei sobborghi costretti ad agire da soli sono ancora più
   penalizzati, perché devono competere con le città vicine quando
   dovrebbero invece concentrarsi sulla difesa dei diritti civili e la
   costruzione di un futuro per i loro residenti.

   Queste comunità abbandonate, tutte le Ferguson e tutti i Brooklyn
   Center del paese, non svaniscono nel nulla. Ci sono ancora persone che
   ci abitano. La loro sofferenza è reale, e le ingiustizie che subiscono
   fanno esplodere crisi, violenze e proteste che travolgono l’intera
   nazione.

   (Traduzione di Andrea Sparacino)

   Questo articolo è uscito su The Atlantic.
   Da sapere
   Protesta nazionale
     * Il 20 aprile 2021 Derek Chauvin, il poliziotto accusato di aver
       ucciso George Floyd il 25 maggio 2020 a Minneapolis, è stato
       condannato per tutti i capi d’imputazione. La pena nei confronti di
       Chauvin sarà annunciata entro le prossime sei settimane. L’ex
       poliziotto rischia fino a quarant’anni di carcere.
     * L’11 aprile un altro nero disarmato, Daunte Wright, è stato ucciso
       dalla polizia di Minneapolis. Secondo le ricostruzioni della
       polizia Kim Potter, l’agente che ha sparato, avrebbe estratto la
       pistola invece del taser. Centinaia di persone sono scese in piazza
       per giorni, e si sono scontrate con la polizia in assetto
       antisommossa. In vista del verdetto le misure di sicurezza sono
       state rafforzate.
     * Negli stessi giorni è stato reso pubblico un video in cui si vede
       un agente sparare e uccidere a Chicago, il 29 marzo, Adam Toledo,
       13 anni: nuove proteste contro la violenza della polizia sono
       immediatamente scoppiate in molte città. Secondo le ricostruzioni,
       l’agente ha sparato quando Toledo aveva le mani in alto.

   Internazionale ha una newsletter settimanale che racconta cosa succede
   negli Stati Uniti. Ci si iscrive qui.
     * Stati Uniti
     * Razzismo

   Sostieni Internazionale
   Vogliamo garantire un’informazione di qualità anche online. Con il tuo
   contributo potremo tenere il sito di Internazionale libero e
   accessibile a tutti.
   Contribuisci
   pubblicità

Articolo successivo

   Una settimana di attualità in Europa

Da non perdere
     __________________________________________________________________

   Viaggi Spedizione nell’Artico Hugh Francis Anderson
   Carcere La voragine Zerocalcare
   Le regole Sexting

     * Chi siamo
     * Contattaci
     * Sommario
     * Festival
     * Privacy e cookie
     * Video
     * Dizionario italiano
     * Oroscopo
     * Pubblicità
     * Paesi
     * Autori
     * Newsletter

   Abbonati
   [177100-ld.png]

   Regalati o regala Internazionale.
   Con un unico abbonamento hai la rivista di carta e tutte le versioni
   digitali.
   Vai
   Seguici su: Facebook, Instagram, Twitter, YouTube
   © Internazionale spa 2022 • Tutti i diritti riservati • Codice fiscale
   04003131002 • Partita iva 04850721004 • Capitale sociale 120.000 euro •
   Note legali • Cookie

Entra

   Inserisci email e password per entrare nella tua area riservata.
   ____________________
   ____________________
   (BUTTON) Entra Hai dimenticato la password?
     __________________________________________________________________

   Non hai un account su Internazionale?
   Registrati

   Abbonati a Internazionale per leggere l’articolo.
   Gli abbonati hanno accesso a tutti gli articoli, i video e i reportage
   pubblicati sul sito.
   Entra
   Abbonati

   Sostieni Internazionale
   Vogliamo garantire un’informazione di qualità anche online. Con il tuo
   contributo potremo tenere il sito di Internazionale libero e
   accessibile a tutti.
   Contribuisci

   [p?c1=2&c2=18897644&cv=2.0&cj=1]
   [tr?id=1654258764834115&ev=PageView&noscript=1]
