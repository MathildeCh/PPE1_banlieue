   #TuttoMondo » Feed TuttoMondo » Feed dei commenti TuttoMondo » La
   racaille, le haine: banlieue, le periferie francesi Feed dei commenti
   alternate alternate

   x
   Ricerca per: ____________________ Cerca

   7 December 2022
     * News
     * Anniversari
     * Disclaimer

   Facebook Twitter Youtube Instagram E-mail
   TuttoMondo

Main menu

   Skip to content
     * Home
     * Musica e Spettacoli
          + A spasso col Musical
     * Arte e Società
     * News
          + Oggi e domani
          + Sinonimi e contrari

   Posted on 14 Aprile 2017 by Ettore Bucci

La racaille, le haine: banlieue, le periferie francesi

La questione delle periferie urbane di Francia all’alba delle presidenziali
2017

   «Racaille!». Feccia, plebaglia. Era il 2005 quando il giovane ministro
   dell’interno del governo postgollista, Nicolas Sarkozy, lanciava i
   propri strali contro le periferie urbane delle grandi città di Francia.
   La rivolta delle banlieues aveva scatenato una vasta composizione
   sociale in episodi durissimi di guerriglia urbana iniziati nell’ottobre
   di quell’anno nel dipartimento della Seine-Saint-Denis, a nord della
   Capitale. Tensioni razziali e religiose, politica della “tolleranza
   zero” da parte della Droite, uscita vittoriosa dal clamoroso
   ballottaggio Le Pen – Chirac del 2002, presenza di sacche ghettizzate
   di marginalità sociale proprio al fianco dei grandi centri
   metropolitani: un mix pericolosissimo, esacerbato dalle violenze della
   Police nationale. Quasi 2.600 arresti si susseguono in un mese di
   tumulti, con un panorama di auto date alle fiamme, notizie di gas
   lacrimogeni lanciati dalla polizia in una moschea durante un momento di
   preghiera.

   Per quale motivo recuperare tali notizie, ormai antiche di quasi una
   dozzina d’anni? Perché la pancia della France profonda, che il 23
   aprile sarà interrogata nel primo turno elettorale per la scelta del
   nuovo presidente della Repubblica, ha ancora inciso il ricordo di quel
   periodo, con tutto il carico di problematiche irrisolte e di percezione
   d’insicurezza da parte delle classi sociali rese ancora più fragili
   prima dalla crisi economica esplosa nella parte terminale della
   presidenza Sarkozy e poi dalla stagnazione del quinquennio diretto dal
   socialista François Hollande.

   Il quinquennio di Hollande, segnato ulteriormente dalle difficoltà
   nella gestione dei flussi migratori – si ricordi l’episodio rivelatore
   dello sgombero dell’immensa bidonville di Calais, autentica periferia
   dell’Impero sita alla frontiera fra Regno Unito e Francia – e dai
   numerosi mesi sotto état d’urgence in ragione dei numerosi attentati
   terroristici, non ha fermato la sempre più forte depoliticizzazione
   degli abitanti delle periferie. Se alcune amministrazioni locali
   socialiste (Parigi, Lille, Lione) si sono impegnate in ampi progetti di
   rassetto urbano, la presenza del governo centrale si è caratterizzate
   per un’impronta esasperatamente securitaria, in modo particolare nel
   corso dei due mandati da primo ministro di Manuel Valls (2014-1017),
   già ministro dell’Interno fra 2012 e 2014. Come rammentato dal
   sociologo Olivier Roy dello European University Institute di Fiesole,
   ruolo particolare ha assunto l’assenza della sinistra politica: se, da
   un lato, lo stato di emergenza ha ristretto lo spazio delle libertà, la
   gauche ha ridimensionato il proprio impegno politico per le periferie.
   Da qui gli elevati tassi di astensione nelle banlieue, in modo
   particolare fra i giovani figli d’immigrati. Da qui, a detta di Olivier
   Roy, la sensibilità di alcuni di questi giovani per un discorso
   islamista radicale, diverso dalla fede dei genitori: ad una fede intesa
   come matrice culturale e linguistica si sostituisce un discorso più
   politicizzato e radicale.

   Banlieu parigina

   Se nelle periferie del comunitarismo più settario non ha più sede una
   politicizzazione che rivendica lavoro e diritti, si apre lo spazio per
   l’insediamento della destra estrema, che capitalizza – secondo una
   ricerca del centro studi CEVIPOF di Sciences Po Paris diretto da
   Martial Foucault – oltre il 40% del voto degli operai, il 35% dei
   funzionari ed il 29% dei lavoratori inattivi. Il Front National come
   spazio di rivendicazione politica per chi non ha spazio, contro una
   gauche insediata nelle classi sociali più agiate ed illuminate dei
   centri metropolitani. Un elemento di rappresentazione per le paure
   degli individui, traslate ad un livello collettivo, tradotte in una
   mera esigenza di ordine pubblico, come fatto da Manuel Valls nei suoi
   anni alla guida del governo.

   Se non è emersa una debordante rivolta delle periferie come nel 2005,
   alcuni episodi potrebbero essere segnali preoccupanti. All’inizio del
   febbraio di questo anno, un giovane ventiduenne delle periferie, Théo,
   è stato oggetto di violenza sessuale da parte di una pattuglia di
   polizia ad Aulnay-sous-Bois, cittadina di 80mila abitanti della
   Seine-Saint-Denis. Hollande ha dichiarato immediato solidarietà al
   giovane, contribuendo a bloccare un nascente scontro fra polizia ed
   abitanti della periferia. Il tema, tuttavia, è il rischio costante che
   ad un discorso pubblico antirazzista ed inclusivo con i retorici
   richiami al repubblicanesimo francese si sostituisca una narrazione
   escludente e non retorica, svuotando lo spazio di agibilità per una
   rappresentanza politica che ponga le condizioni per una vivibilità
   reale dei quartieri periferici delle metropoli, per un loro pieno
   inserimento nelle reti di protezione sociale – evitando dunque la
   dimensione del ghetto – e per la promozione di lavoro dignitoso per i
   più giovani. Di certo, una presidenza come quella di François Hollande
   ed un esecutivo come quello di Manuel Valls, che hanno promosso proprio
   lo scorso anno una legislazione sul lavoro (Loi Travail) che ha trovato
   la ferma opposizione non solo delle strutture tradizionali di
   rappresentanza sociale (sindacati, reti di precari) ma anche la dura
   contestazione di parti consistenti dell’opinione pubblica, non
   garantiscono condizioni di piena agibilità per certe parole d’ordine
   che possono evitare una nuova esplosione delle periferie urbane di
   Francia.
     * About
     * Latest Posts

   Ettore Bucci

   Latest posts by Ettore Bucci (see all)
     * Leggi Razziali: Perdono, tra passato e presente - 23 Ottobre 2018
     * Il ventre delle banlieues nelle parole di Pier Paolo Piscopo - 1
       Settembre 2018
     * La racaille, le haine: banlieue, le periferie francesi - 14 Aprile
       2017

   Condividi l'articolo

Ti potrebbero interessare:

   Welcome to Pisa Festival: arte urbana e periferie Quando la pasta con
   le triglie (la grande cucina) diventa arte “L’ora di ricevimento”.
   Fabrizio Bentiviglio professore in una banlieue Il buio oltre la siepe:
   Harper Lee e le radici del pregiudizio
   Scarica l'articolo in formato PDF
   Società

   Tagged banlieues, elezioni presidenziali 2017, francia, periferie

Post navigation

   ← Previous
   Next →

Lascia un commento Annulla risposta

   Il tuo indirizzo email non sarà pubblicato. I campi obbligatori sono
   contrassegnati *

   Commento
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________

   Nome * ______________________________

   Email * ______________________________

   Sito web ______________________________

   [ ] Do il mio consenso affinché un cookie salvi i miei dati (nome,
   email, sito web) per il prossimo commento.

   Pubblica il commento

   [ ] Sì, aggiungimi alla lista di invio.

   Δ
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________
   _____________________________________________

   Questo sito usa Akismet per ridurre lo spam. Scopri come i tuoi dati
   vengono elaborati.

   Cerca
   Ricerca per: ____________________ Cerca

   Articoli recenti
     * Davide Accossato, dall’incontro con il tip tap al Turin Tap
       Festival
     * Adele Joel: her career, and her love for tap dance improvisation
     * Adele Joel: la sua carriera e l’amore per l’improvvisazione nel tip
       tap
     * Elisabetta II, una donna un’epoca, un’icona
     * Una stanza tutta per sè per Silvana

   Archivi
   Archivi [Seleziona il mese]

   Le nostre pagine

   © TuttoMondo

   Utilizziamo i cookie per essere sicuri che tu possa avere la migliore
   esperienza sul nostro sito. Se continui ad utilizzare questo sito noi
   assumiamo che tu ne sia felice.Ok
